# -*- mode: mandoku-view -*-
#+TITLE: 數學
#+DATE: 2019-03-29 21:09:45.375705
#+PROPERTY: ID KR3f0031
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3f0031_WYG_000-1a>¶
　　欽定四庫全書　　　　　子部六¶
¶
　　數學　　　　　　　　　天文算法類二(推歩之屬)¶
¶
　　提要¶
¶
　　(臣)等謹案數學八卷續一卷¶
¶
　　國朝江永撰永有周禮疑義舉要己著録是編¶
因梅文鼎厯算全書為之發明訂正而一準¶
¶
　　欽定厯象考成折𠂻其異同一卷曰厯學補論皆因¶
文鼎之説而推闡所未言二卷曰嵗實消長¶
<pb:KR3f0031_WYG_000-1b>¶
文鼎論嵗實消長以為髙衝近冬至而嵗餘¶
漸消過冬至而復漸長永則以為嵗實本無¶
消長消長之故在髙衝之行與小輪之改而¶
嵗節氣相距近髙衝者嵗實稍嬴近最髙者¶
稍朒三卷曰恒氣註厯文鼎論冬至加減謂¶
當如西法用定氣不用恒氣而所作疑問補¶
等書又謂當如舊法用恒氣註厯永則以為¶
冬至既不用恒氣則諸節亦皆當用定氣不¶
<pb:KR3f0031_WYG_000-2a>¶
用恒氣故此二卷皆條列文鼎之説而以所¶
見辨於下四卷曰冬至權度元史六厯冬至¶
載晉獻公以來四十九事文鼎因作春秋冬¶
至考刪去晉獻公一事各以其本法推求其¶
故永則以為算術雖明而未有折𠂻更因文¶
鼎之法考證厯法史志之誤五卷曰七政衍¶
文鼎論七政小輪之動由本天之動七政之¶
動由小輪之動永則以恭按¶
¶
<pb:KR3f0031_WYG_000-2b>¶
　　欽定厯象考成五星有三小輪而月更有次均輪且¶
更有圓圖文鼎説雖精當而各輪之左旋右¶
旋與帯動自動不動之異尚未能詳剖因各¶
為圖説以明之六曰金水發微文鼎仍初舊¶
法以金水二星伏見輪同於嵗輪後因門人¶
劉允恭悟得金水二星自有嵗輪而伏見輪¶
乃其繞日圓象因詳為之説後楊學山乃頗¶
以為疑永謂文鼎説是學山疑非因為圖説¶
<pb:KR3f0031_WYG_000-3a>¶
以明之七曰中西合法擬草明徐光啓酌定¶
新法凡正朔閏月之類從中不從西定氣整¶
度之類從西不從中然因用定氣遂以毎月¶
中氣時刻為太常過宫時刻繫以中法十二¶
宫之名而西法十二宫之名又用之於表永¶
病其錯互又整度一事永亦病其言之未盡¶
故著此論以辨之亦多推文鼎之説八曰算¶
賸則推衍三角諸法求其捷要續厯學一卷¶
<pb:KR3f0031_WYG_000-3b>¶
曰正弧三角疏義以補算賸所未盡故八卷¶
各有小序此卷獨無也文鼎厯算推為絶技¶
此更因所已具得所未詳踵事而増愈推愈¶
密其於測騐亦可謂深有發明矣乾隆四十¶
六年十一月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
